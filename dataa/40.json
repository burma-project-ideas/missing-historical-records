[
  {
    "PageNo": 1,
    "Content": "တောင်မကြီးနတ်ခေါ်ရှင်ညိုနတ်သည်ပန်းဘဲမောင်တင့်တယ်နှင့်\nနဂါးမ ရွှေနပေတို့မှာ ဖွားမြင်သော သားဖြစ်သည်။ သူ့တွင် ရှင်ဖြူ ခေါ်\nညီတစ်ယောက်လည်း ရှိသေး၏။ ရှင်ညိုသည် ဖခင် ပန်းဘဲမောင်တင့်တယ်\nကဲ့သို့ပင် ခွန်အားဗလနှင့် ပြည့်စုံသူဖြစ်၏။ သို့ကြောင့်လည်း သရေခေတ္တရာ\nဘုရင်က စိုးရိမ်မကင်းဖြစ်ကာ ညီအစ်ကိုနှစ်ဦးကို လက်ဝှေ့ထိုးသတ်စေခဲ့\nသည်။ ဤတွင် ညီငယ်ရှင်ဖြူသေသွားရာမှ အစ်ကိုသည်လည်း များမကြာမီ\nသေဆုံးလျက် နတ်ဖြစ်သွားတော့၏။&nbsp;<div><br></div><div>&nbsp;နတ်ရုပ်ထုလုပ်ကိုးကွယ်ပုံ&nbsp;</div><div><br></div><div>&nbsp;တောင်မကြီးနတ်ခေါ် ရှင်ညိုနတ်ရုပ်ကို ကြာခံရံထက်၌ လက်ဝဲ\nလက်ယာတွင် လက်သုံးဖက်ဆီ ထုလုပ်ကြ၏။ အပေါ်ဆုံး ဝဲယာလက်တစ်စုံ\nမှာ လက်အုပ်ချီ၌ ရင်၌ ကပ်ထား၏။ ကျန် လက်ဝဲလက်နှစ်ဘက်၌ တုတ်နှင့်\nသိုင်းကိုလည်းကောင်း၊ လက်ယာလက်နှစ်ဘက်၌ ဓားနှင့် လှံကိုလည်း\nကောင်း ကိုင်ဆောင်ထား၏။ ဦးခေါင်းထက်တွင် မောက်တိုဆောင်းထားပြီး\nစစ်ဝတ်စစ်စားအပြည့်နှင့် ဆင်မြန်းထားပေသည်။ ဤသည်မှာပုဂံရွှေစည်းခုံ\nဘုရားအတွင်း၌ ထုလုပ်ထားရှိပုံဖြစ်၏။\nမင်းတုန်းမင်းလက်ထက်တွင် မြောက်မင်းရှင်ဖြူနတ်ကို ရတနာပုံ\nနေပြည်တော်တည်ဆောက်ရာ၌ တင်လှူပသရန် နတ်ထိန်း မိချိုက တာဝန်\nယူခဲ့ရသည်။</div><div><br></div><div>နတ်ရာဇဝင်&nbsp;</div><div><br></div><div>တောင်မကြီးရှင်ညိုနတ်သည်မောင်တင့်တယ်နှင့်နဂါးသမီးနဂါးမ\nရွှေနပေတို့မှဖွားမြင်သောသားကြီးဖြစ်သည်ဆို၏။ နဂါးမကဥနှစ်လုံးဥခဲ့ရာမှ\nရှင်ညိုနှင့် ရှင်ဖြူတို့ ညီအစ်ကိုကို ဖွားမြင်ခဲ့ခြင်းဖြစ်သည်။ ရှင်ညိုတို့ ညီနောင်\nသည် သရေခေတ္တရာ၌ ဒွတ္တဘောင်မင်းထံ ခစားခဲ့ကြသည်ဆို၏။ ယင်းသို့\nစစားမနေကြရာမှ သူတို့၏ အစွမ်းသတ္တိကို ဒွတ္တဘောင်မင်းက သတိပြုမိလာ\nသည့်အလျောက် ဥပါယ်တမျှင်ဖြင့် ညီနောင်နှစ်ဦးအား လက်ဝှေ့ထိုးသတ်\nစေခဲ့ခြင်းဖြစ်သည်။<br></div>"
  },
  {
    "PageNo": 2,
    "Content": "ကုန်းဘောင်ခေတ်ကပြပုံ&nbsp;<div><br></div><div>တောင်မကြီးနတ်ကပြပုံနှင့်ပတ်သက်၍ရှေးစာဟောင်းတို့တွင် -\n“တောင်မကြီးနတ်မှာ ပုဆိုးအင်္ကျီနက်၊ ခါးစည်းနက်၊ ခေါင်းပေါင်းနီ ဝတ်ဆင်\nပြီးလျှင် ရွှေဂူရွှေဂူရီတီးချင်းနှင့် ခေါင်းပေါင်းကြယ်စီ နတ်သံကို တီးမှုတ်ပစ်\nဆို၍ သပြေပန်းလက်ဝဲ၊ဓားလက်ယာ စွဲကိုင်ပြီး ခုတ်ဟန်ပြု၍ ဓားပိုက်လျက်\nကရသည်။ ပြီးလျှင် လှေလှော်ဟန်ပြုရသည်”\nဟူ၍တွေ့ရှိရ၏။</div>"
  }
]