[
  {
    "PageNo": 1,
    "Content": "မြောက်မင်းရှင်ဖြူနတ်သည် ပန်းဘဲမောင်တင့်တယ်နှင့် နဂါးမ\nရှင်နပေတို့မှ ဖွားမြင်သော သားနှစ်ယောက်အနက် အငယ်ဖြစ်သည်။\nအစ်ကိုမှာတောင်မကြီးနတ် ခေါ် ရှင်ညိုဖြစ်၏။&nbsp;<div><br></div><div>&nbsp;ထုလုပ်ကိုးကွယ်ပုံ</div><div><br></div><div>&nbsp;မြောက်မင်းရှင်ဖြူနတ်ရုပ်ကိုလည်း နောင်တော်ဖြစ်သူ တောင်မ\nကြီး ရှင်ညိုနတ်ကဲ့သို့ပင် လက်ခြောက်ချောင်းဖြင့် ထုလုပ်ကြ၏။ အထက်\nလက်ဝဲလက်ယာအစုံကရပ်တွင်ကပ်၍လက်အုပ်ချီရှိခိုးနေဟန်၊ကျန်လက်ဝဲ\nလက်နှစ်ချောင်းက တုတ်နှင့်သိုင်း၊ လက်ယာလက်နှစ်ချောင်းက ဓားနှင့်လှံ\nကို ကိုင်လျက်ဖြစ်သည်။ သို့သော် နောင်တော် ရှင်ညိုရုပ်ထုထက် အနည်း\nငယ်သေး၍ ထုလုပ်ကြရ၏။\nမြောက်မင်းရှင်ဖြူနတ်ကို ရှေးခေတ်အခါကပင် မဟာဂီရိနတ်ကွန်း\n၌သာစုပေါင်းတင်လှူပသလေ့ရှိကြ၏။ သီးခြားနတ်ကွန်းဖြင့်မထားရှိကြပေ။\nမင်းတုန်းမင်းလက်ထက် ရတနာပုံနေပြည်တော်တည်စဉ်က မြောက်မင်းရှင်\nဖြူနတ်ကို တင်ကြားပသရန် နတ်ထိန်းမိချိုက တာဝန်ယူခဲ့ရသည်။\nကုန်းဘောင်ခေတ်ကပြပုံ\nကုန်းဘောင်ခေတ်ကာလတွင် မြောက်မင်းရှင်ဖြူနတ် က.ပြပုံကို\nရှေးဟောင်းမှတ်တမ်းတစ်စောင်တွင် -\n“မြောက်မင်းရှင်ဖြူနတ်မှာ တောင်မကြီးနတ်နည်း ဝတ်ဆင်ပြီးလျှင်\nအောင်ပိန်း အောင်ပိန်း ချီတီးချင်းနှင့် ဓားနက်ကျောက်စီ နတ်သံကို\nတီးမှုတ်ပစ်ဆို၍လက်နှစ်ဘက်ထိုးလျက်ကရသည်”\nဟူ၍တွေ့ရှိရ၏။</div><div><br></div><div>နတ်ရာဇဝင်&nbsp;</div><div><br></div><div>ပန်းဘဲမောင်တင့်တယ်နှင့် နဂါးမရွှေနပေတို့၏ သားနှစ်ယောက်\nသည် ငယ်စဉ်ကပင် အစွမ်းသတ္တိနှင့် ပြည့်စုံသူဖြစ်သည်။ သူတို့သည်\nသရေခေတ္တရာဘုရင် ဒွတ္တဘောင်မင်းထံ အမှုထမ်းခဲ့ကြသူများ ဖြစ်၏။\nသို့ကြောင့်လည်း ဒွတ္တဘောင်မင်းက ညီနောင် နှစ်ဦးအား ဥပါယ်တမျှင်ဖြင့်\nထိုးသတ်စေခဲ့ခြင်းဖြစ်သည်။ ညီငယ် ရှင်ဖြူက ဦးစွာ သေဆုံးသွားပြီး\nနတ်ဖြစ်သွားခဲ့၏။ အစ်ကိုဖြစ်သူရှင်ညိုမှာမူဒဏ်ရာပြင်းထန်စွာရရှိသွားရာမှ\nနောက်ပိုင်းတွင် ကွယ်လွန်ခဲ့ခြင်းဖြစ်ပါသည်။ ရှင်ဖြူသည် . နတ်ဖြစ်သွား\nလေရာ၌ မြောက်မင်းရှင်ဖြူနတ်ဟု အမည်တွင်ပါသည်။<br></div>"
  }
]